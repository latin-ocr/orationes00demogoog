296 XXV. ΔΗΜΟΣΘΕΝΟΤΣ

σχεύητε, ἀλλά τούναντίον, ἵν’ ἀνείργητε καὶ κολάζητε
καί μηδεὶς ζηλοῖ μηδ’ ἐπιθυμῇ κακίας.

⁴⁹ Δυσκατάπαυστον δέ τι κινδυνεύει πρᾶγμ’ εἶναι
πονηρία. ὅπου γὰρ Ἀριστογείτων ἐπὶ τοῖς ὡμολογη·
μένοις ἀδικήμασι κρίνεται καὶ οὐκ ἀπόλωλε πάλαι, τί
χρή ποιεῖν ή λέγειν; ὃς είς τοῦθ’ ήκει πονηρίας, ὥστ’

ἐνδεδειγμένος ήδη βοῶν, συκοφαντῶν, ἀπειλῶν οὐκ ·
ἐπαύετο, οἷς μὲν ὑμεῖς τά μέγιστ’ ἐνεχειρίζετε στρατη-
γοῖς, [ὅτι αὐτῷ ἀργύριον αίτούντι ούκ ἐδοσαν,] ούδέ
ὁντῶν κοπρώνων ἀν ἐπιστάτας ἑλέσθαι φάσκων, οὐκ
ἐκείνους ὑβρίζων, ού (ἐκείνοις μὲν γάρ ἐξήν μικρὸν
ἀργύριον δοῦσι τούτφ μή ἀκούειν ταῦτα), ἀλλὰ τήν
ὑμετέραν χειροτονίαν προπηλακίζων καὶ της αὑτοῦ πο-
νηρίας ἐπίδειξιν ποιούμενος, τάς δὲ κληρωτάς ἀρχάς
σπαράττων, αίτῶν, εἰσπράττων ἀργύριον, τί κακῶν ού
παρέχωνς τά τελευταῖα δὲ ταυτὶ πάντας είς ταραχήν
καὶ στάσιν ἐμβαλεῖν ζητήσας, γράμματ’ ἐκτιθεὶς ψευδῆ,
ὅλως δ’ ἐπὶ τῷ πάντων κακῷ πεφυκώς, καὶ πρόδηλος
⁵1 ὢν ὅτι τοιοῦτός ἐστι τῷ βίφ. σκοπεῖτε γάρ. είσίν
ὁμοῦ δισμύριοι πάντες Ἀθηναῖοι. τούτων ἕκαστος ἕν
γέ τι πράττων κατά τήν ἀγορὰν περιέρχεται, ήτοι νή
τὸν Ἡρακλέα τῶν κοινῶν ή τῶν ίδίων. ἀλλ’ ούχ
οὗτος οὐδὲν, οὐδ’ ἀν ἐχοι δεῖξαι, πρὸς ὅτφ τὸν βίον
ἐστὶ τῶν μετρίων ή καλῶν. οὐχὶ τῶν πολιτικῶν ἀγα-
θῶν ἐπ’ οὐδενί τῇ ψυχή διατρίβει· ού τέχνης, ού γε· 786
ωργίας, οὐκ άλλης ἐργασίας οὐδεμιᾶς ἐπιμελεῖται· ού
φιλανθρωπίας, οὐχ ὁμιλίας οὐδεμιᾶς οὐδενί κοινωνεῖ·
ω ἀλλά πορεύεται διὰ τῆς ἀγορᾶς, ὥσπερ ἔχις ή σκορ-
πίος ήρκῶς τὸ κέντρον, ᾄττων δεῦρο κάκεῖσε, σκοπῶν
τίνι συμφοράν ἢ βλασφημίαν ἢ κακόν τι προστριψά-
μενος καὶ καταστήσας είς φόβον, ἀργύριον πράξεται.

 

