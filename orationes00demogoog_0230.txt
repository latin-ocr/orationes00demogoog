RATA ΜΕΙΔΙΟΤ. 97

λόγος, ,,τί δή τά καὶ τά πεπονθὼς ὑ δεῖν’ οὐκ ἐλάμ-
βανεν δίκην παρ’ ἐμοῶ;“ ή ,,τί δή“ πάλιν άλλον, ίσως
τινὰ τῶν ἠδικημένων ὀνομάζων. ἐγὼ δέ δι’ ἃς μέν
προφάσεις ἕκαστος ἀφίσταται τοῦ βοηθεῖν αὑτῷ, πάν-
ζ τας ὑμᾶς είδέναι νομίζω· καὶ γάρ άσχολιά καὶ άπρα-
ὑ γμοσύνη καὶ τὸ μή δύνασθαι λέγειν καὶ ἀπορία καὶ
142 μυρί’ ἐστὶν αῖτια· προσήκειν μέντοι τούτῳ μή ταῦτα
λέγειν ἡγοῦμαι νυνί, ἀλλ’ ὡς οὐ πεποίηκέ τι τούτων
· ὧν αὐτοῦ κατηγόρηκα διδάσκειν, ἐὰν δὲ μή δύνηται,
διὰ ταῦτ’ ἀπολωλέναι πολὺ μᾶλλον. εί γάρ τηλικοῦ-
ι τός τίς ἐστιν, ὥστε τοιαῦτα ποιῶν δύνασθαι καθ’ ἕν’
ήμῶν ἕκαστον ἀποστερεῖν τοῦ δίιιης παρ’ αὐτοῦ τυχεῖν, σοι
κοινή νῦν, ἐπειδήπερ εἴληπται, πᾶσιν ὑπὲρ πάντων
τιμωρητέος, ὡς κοινὸς ἐχθρὸς τῇ πολιτείᾳ.
1⁴⁸ Λέγεται τοίνυν ποτ’ ἐν τή πόλει κατὰ τήν πα-
λαιάν ἐκείνην εὐδαιμονίαν Ἀλκιβιάδης γενέσθαι, ᾧ
σκέψασθε τίνων ὑπαρχόντων καὶ ποίων τινῶν πρὸς
τὸν δῆμον, πῶς ἐχρήσανθ’ ὑμῶν οί πρόγονοι, ἐπειδὴ
βδελυρὸς καὶ ὑβριστής ᾤετο δεῖν εἶναι. καὶ οὐκ άπει-
κάσαι δήπου Μειδίαν Ἀλκιβιάδη βουλόμενος τούτου
μέμνημαι τοῦ λόγου, οὐχ οὕτως εἴμ’ άφρων οὐδ’ άπό-
πληκτος ἐγώ, ἀλλ’ ἵν’ ῖδητε [ὑμεῖς] ὧ ἄνδρες Ἀθη-
ναῖοι καὶ γνῶθ’ ὅτι οὐδέν οὔτ’ ἐστιν οὔτ’ ἐσται, οὐ
γένος, οὐ πλοῦτος, οὐ δύναμις, ὅτι τοῖς πολλοῖς ὑμῶν,
1⁴⁴ ἂν ὕβρις προσῇ, προσήκει φέρειν. ἐκεῖνος γάρ ὦ άν-
δρες Ἀθηναῖοι λέγεται πρὸς πατρὸς μὲν Ἀλκμεωνιδῶν
εἶναι (τούτους δέ φασ’ ὑπὸ τῶν τυράννων ὑπὲρ τοῦ
δήμου στασιάζοντας ἐκπεσεῖν, καὶ δανεισαμένους χρή-
ματ’ ἐκ Δελφῶν ἐλευθερῶσαι τήν πόλιν καί τοὺς Πει-
σιστράτου παῖδας ἐκβαλεῖν), πρὸς δέ μητρὸς Ἱππονίκου

καὶ ταύτης δή τῆς οἰκίας, ής ὑπάρχουσιν πολλαί καί
mom. Vol. 11. ’ί

 

