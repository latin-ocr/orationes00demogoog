58 XXL ΔΗΜΟΣΘΕΝΟΤΣ

εὐνοϊκῶς ἀκοῦσαί μου λέγοντος, ἔπειτ’, ἐάν ἐπιδείξω
Μειδίαν τουτονὶ μὴ μόνον είς ἔμ’, άλλά καὶ είς ὑμᾶς
καὶ είς τους νόμους καὶ είς τοὺς ἄλλους ἅπαντας ὑβρι·
κότα, βοηθῆσαι καὶ ἐμοὶ καλ ὑμῖν αὐτοῖς. καὶ γάρ
οὕτω πως ἔχει [ὦ ἄνδρες Ἀθηναῖοι]· ὕβρισμαι μὲν ἐγὼ
καὶ προπεπηλάκισται τὸ σῶμα τούμὸν τότε, ἀγωνιεῖται
δὲ καὶ κριθήσεται τὸ πρᾶγμα νυνί, πότερ’ ἐξεῖναι δεῖ
τά τοιαῦτα ποιεῖν καὶ είς τὸν τυχόνθ’ ὑμῶν ἀδεῶς
ιὺβρίζειν, ἢ μη. εῖ τις οὖν ὑμῶν ἄρα καὶτὸν ἔμπρο-
σθεν χρόνον τῶν ἰδίων τινὸς είνεκα γίγνεσθαι τὸν
άγῶνα τόνδ’ ὑπελάμβανεν, ἐνθυμηθεὶς νῦν ότι δημο-
σίηι συμφέρει μηδενὶ μηδὲν ἐξεῖναι τοιοῦτο ποιεῖν, ὡς
ὑπὲρ κοινοῦ τοῦ πράγματος ὄντος καὶ προσέχων ἀκου-
σάτω, καὶ τὰ φαινόμεν’ αὐτῷ δικαιότατ’ εἶναι ταῦτα
ψηφισάσθω. ἀναγνώσεται δὲ πρῶτον μὲν ὑμῖν τὸν νόμον,
καθ’ ὃν εἰσὶν αλ προβολαί· μετά ταῦτα δὲ καὶπερὶ
τῶν άλλων πειράσομαι διδάσκειν. Λέγε τὸν νόμον.

ΝΟΜΟΣ. δΠ

Τοὺς πρυτάνεις ποιεῖν ἐκκλησίαν ἐν Διονύσου τῇ
ὑστεραίᾳ τῶν Πανδίων. ἐν δὲ ταότη χρηματίζειν πρῶτον
μὲν περὶ ἱερῶν, ἔπειτα τὰς προβολάς παραδιδότωσαν τὰς
γεγενημένας ἕνεκα τῆς πομπῆς ἢ τῶν ἀγόνων τῶν ἐν τοῖς
Διονυσίοις, ὅσαι διν μη ἕκτετεισμέναι ὦσιν.

ε Ὁ μὲν νόμος οὗτός ἐστιν ὦ ἄνδρες Ἀθηναῖοι
καθ’ ὃν αῖ προβολαὶ γίγνονται, λέγων, ὥσπερ ἠκού-
σατε, ποιεῖν τὴν ἐκκλησίαν ἐν Διονύσου μετά τά Παν-
δια, ἐν ταάτη δ’ ἐπειδὰν χρηματίσωσιν οί πρόεδροι
περὶ ὧν διῴκηκεν δ άρχων, χρηματίζειν καὶπερὶ ὧν

όν τις ἠδικηκὼς ᾗ περὶ τὴν ἑορτὴν ἢ παρανενομηκώς,
καλῶς ὦ ἄνδρες Ἀθηναῖοι καὶ συμφερόντως ἔχων ὁ

 

